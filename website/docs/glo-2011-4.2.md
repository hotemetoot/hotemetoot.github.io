##Vraag

Een kapitaal is SRD 12.000,- groot en staat uit tegen \(4\frac12\) % rente per jaar.

Na hoeveel maanden brengt het kapitaal SRD 360,- aan rente op?


A: 8 maanden  
B: 6 maanden  
C: 9 maanden  
D: 18 maanden

##Achtergrond Informatie
Een **kapitaal** is een groot bedrag geld, in dit geval 12.000,- SRD.

**Rente** is geld dat je verdient als je geld op de bank hebt staan, of dat je moet betalen als je geld van de bank leent.

Een **procent** is \(\frac{1}{100}\) deel van een getal of bedrag. 
Bijvoorbeeld, 1 procent van 12.000 is \(\frac{1200}{100}\) = 120

##Oplossing
De vraag is: als je 12.000,- SRD op de bank hebt staan en je verdient per jaar \(4\frac12\) % rente, hoeveel maanden duurt het dan om 360,- SRD te verdienen?

###Stap 1: bereken hoeveel rente je verdient in 1 jaar

1 % van SRD 12.000 = SRD 120  
dus \(4\frac12\) % van SRD 12.000 is gelijk aan \(4\frac12\) x 120    
\(4\frac12\) x 120 = SRD 540

Per jaar verdien je dus SRD 540,- aan rente.

###Stap 2: bereken de verhouding tussen 360 en 540

!!! Extra "Waarom is de verhouding belangrijk?"

    Stel je voor dat de vraag is: je verdient per jaar 540 SRD aan rente, na hoeveel maanden verdien je 1080 SRD? 

    Dat is niet zo moeilijk, want 1080 is precies twee keer zoveel als 540. Het duurt dus 2 jaar om 1080 SRD te verdienen. 

    $$\frac{1080}{\phantom0540}=\frac{108}{\phantom054}=2$$

    Of stel dat de vraag is: je verdient per jaar 540 SRD aan rente,  na hoeveel maanden verdien je 270 SRD? 

    Ook dat zie je snel, want 270 is precies de helft van 540. Het duurt dus een half jaar, wat gelijk is aan zes maanden.

    $$\frac{270}{540}=\frac{27}{54}=\frac12$$

    Als je eenmaal de verhouding tussen de twee bedragen weet is het dus simpel om het aantal maanden te berekenen.

Maar wat is de verhouding tussen 360 en 540?

$$\frac{360}{540}=\frac{36}{54}=\frac69=\frac23$$
Het duurt dus \(\frac23\) jaar om 360 SRD te verdienen

### Stap 3: bereken het aantal maanden
Het enige wat we nu nog moeten doen is \(\frac23\) jaar omrekenen naar maanden.
$$\frac23 * 12 = \frac{24}{3} = 8$$
Het duurt dus **8 maanden** om 360,- SRD te verdienen, het antwoord is dus **A**